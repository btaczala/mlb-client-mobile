{
    "text": "Czwarty tydzie\u0144 rozgrywek ju\u017c za nami. Na pocz\u0105tek dosz\u0142o do sporej niespodzianki Elektryka Morska ogra\u0142a zesp\u00f3\u0142 OPEN BASKETBALL TEAM. Co prawda w pierwszej po\u0142owie OPEN kontrolowa\u0142 zawody, mieli klika punkt\u00f3w przewagi. Zapowiada\u0142o si\u0119, \u017ce wygraj\u0105 te zawody. W trzeciej kwarcie Elektryka Morska odrabia straty, na koniec tej cz\u0119\u015bci maj\u0105 tylko 3 punkty straty. Prawdziwy popis gry dali w czwartej kwarcie. Uzyskali 7 punkt\u00f3w przewagi. OPEN ca\u0142y czas pozostawa\u0142 w grze. Zniwelowali cz\u0119\u015bciow\u0105 przewag\u0119 Elektryki. W ko\u0144c\u00f3wce wa\u017cne punkty zdobywa Rafa\u0142 Swojn\u00f3g po podaniu Patryka Kuczera. Ostatecznie Elektryka Morska wygrywa 69:68. R\u00f3wno z ko\u0144cow\u0105 syren\u0105 celny rzut za 3 punkty odda\u0142 Piotr Lisowski. Zmniejszy\u0142 tylko rozmiary pora\u017cki. W tym spotkaniu obserwowali\u015bmy pojedynek strzelecki pomi\u0119dzy Adamem Wierciochem (Elektryka Morska) a Maciejem Pawlakiem (OPEN BASKETBALL TEAM). Dla Elektryki Morskiej 25 punkt\u00f3w rzuci\u0142 Adam Wiercioch (EVAL+17), Igor Ilasz do\u0142o\u017cy\u0142 13 punkt\u00f3w, 8 zbi\u00f3rek, 5 asyst (EVAL+22). W szeregach OPEN Maciej Pawlak uzyskuje 27 punkt\u00f3w, 11 zbi\u00f3rek (EVAL+26), Piotr Lisowski zdobywa 14 punkt\u00f3w. Elektryka Morska zg\u0142asza coraz wi\u0119ksze aspiracje do awansu do fazy play-off. P\u00f3ki co maj\u0105 bilans 3-0.  Nast\u0119pnie w kolejnym pojedynku z poziomu MLB MAJOR dru\u017cyna FRASSATI wygrywa z RIM. Pierwsza po\u0142owa spotkania jest bardzo wyr\u00f3wnana. W trzeciej kwarcie dominuje RIM, wygrywaj\u0105 kwart\u0119 13 punktami i odskakuj\u0105 z wynikiem. W po\u0142owie ostatniej kwarty RIM ma 13 punkt\u00f3w przewagi, wydawa\u0142o si\u0119, \u017ce dowioz\u0105 zwyci\u0119stwo do ko\u0144ca. Dru\u017cyna FRASSATIEGO walczy jednak do ko\u0144ca, stosuj\u0105 wysok\u0105 obron\u0119 na po\u0142owie przeciwnika. Cz\u0119sto zamykaj\u0105 graczy RIM-u mi\u0119dzy lini\u0105 \u015brodkow\u0105 a lini\u0105 boczn\u0105. Przyczynia si\u0119 to do kilku strat RIM-u. FRASSATI wyprowadza skuteczne kontry, kilka razy trafiaj\u0105 skutecznie z dystansu. Wa\u017cne trafienia w ko\u0144cowej fazie meczu nale\u017ca\u0142y do Szymona Lewandowskiego. Ostatecznie FRASSATI wygrywa 59:54. Czwart\u0105 kwart\u0119 FRASSATI wygra\u0142 14 punktami. W tym zespole najskuteczniej zagra\u0142 Micha\u0142 Iwasieczko - 20 rzuconych punkt\u00f3w (EVAL +21), dobrze wspierali Szymon Lewandowski (16 punkt\u00f3w, EVAL +15) i Piotr Trypu\u0107 (10 punkt\u00f3w, EVAL +15).  W zespole RIM Micha\u0142 Niedworok rzuci\u0142 22 punkty (EVAL +17), Bartosz Tacza\u0142a dorzuci\u0142 18 punkt\u00f3w (EVAL + 14).  Na zako\u0144czenie pi\u0105tkowych gier, mecz REWORK \u2013 S\u0142ony Migda\u0142. Zesp\u00f3\u0142 REWORK odnosi pierwsze zwyci\u0119stwo w sezonie. Tym samym rewan\u017cuj\u0105c si\u0119 swoim przeciwnikom za pora\u017ck\u0119 z poprzedniego sezonu. Ca\u0142e spotkanie by\u0142o niezwykle wyr\u00f3wnane. Wystarczy wspomnie\u0107, \u017ce 7 razy zmienia\u0142o si\u0119 prowadzenie, tyle samo razy widzieli\u015bmy na tablicy wynik\u00f3w rezultat remisowy.  Pod koniec czwartej kwarty, zawodnicy S\u0142onego Migda\u0142a w jednej ofensywnej akcji a\u017c trzykrotnie zbieraj\u0105 pi\u0142k\u0119 z tablicy i ponawiaj\u0105 akcj\u0119. Mateusz Pelczar celnym rzutem za 3 punkty doprowadza do remisu. REWORK odpowiada celnymi trafieniami Mi\u0142osza Chech\u0142acza i Wo\u0142odymira Markowicza. Ostatecznie wygrywaj\u0105 51:46. W zespole REWORK udanie debiutuje Mi\u0142osz Chech\u0142acz, kt\u00f3ry zdobywa 17 punkt\u00f3w.  Wo\u0142odymir Markowicz rzuca 9 punkt\u00f3w, zbiera 19 pi\u0142ek, 4 razy blokuje rzuty przeciwnik\u00f3w (EVAL + 25). Dla dru\u017cyny S\u0142onego Migda\u0142a najwi\u0119cej punkt\u00f3w zdoby\u0142 Mateusz Pelczar \u2013 21 (EVAL + 17).\n\nSobotnie popo\u0142udnie rozpocz\u0119li\u015bmy od spotkania KRUCI GANG \u2013 RUN AND GUN. Wynik ko\u0144cowy meczu 96:37 na korzy\u015b\u0107 RUN AND GUN m\u00f3wi sam za siebie. By\u0142 to jednostronny mecz. RUN AND GUN bronili g\u0142\u00f3wnie stref\u0105 i starali si\u0119 gra\u0107 z kontry, co szczeg\u00f3lnie dobrze wychodzi\u0142o im w drugiej po\u0142owie. Ca\u0142y zesp\u00f3\u0142 RUN AND GUN uzyska\u0142 bardzo wysoki EVAL +135. Najwi\u0119cej punkt\u00f3w rzuci\u0142 Tomasz Leppert \u2013 30, do tego do\u0142o\u017cy\u0142 14 zbi\u00f3rek (EVAL + 38). Damian Strojny zdoby\u0142 23 punkty (EVAL +18), a Jakub Sadowski opr\u00f3cz 13 punkt\u00f3w, do\u0142o\u017cy\u0142 a\u017c 12 asyst (EVAL +19). W KRUCIM GANGU punktowa\u0142o tylko trzech zawodnik\u00f3w. Lider tego zespo\u0142u Hubert Dorosz uzyska\u0142 double \u2013 double na kt\u00f3re z\u0142o\u017cy\u0142o si\u0119 28 punkt\u00f3w, 12 zbi\u00f3rek (EVAL +14). Nast\u0119pnie kolejny pojedynek z poziomu MLB BASIC pomi\u0119dzy UTD a SMALL BALL. Spotkanie wywo\u0142a\u0142o najwi\u0119cej kontrowersji podczas 4 tygodnia spotka\u0144 w MLB. W pierwszej kwarcie UTD broni stref\u0105, dru\u017cyna SMALL BALL od pocz\u0105tku spotkania uzyskuje przewag\u0119. Pod koniec kwarty UTD rezygnuje ze strefy i przechodzi do krycia ka\u017cdy swego. W 16 minucie ci\u0119\u017ckiej kontuzji kolana nabawi\u0142 si\u0119 Rafa\u0142 Mierzwa. Wydaje si\u0119, \u017ce w tej akcji nie by\u0142o jakiego\u015b celowego i z\u0142o\u015bliwego zagrania przeciwnik\u00f3w. Co prawda zosta\u0142 odgwizdany faul zawodnikowi UTD, ale jak wida\u0107 na materiale filmowym Rafa\u0142 najpierw po\u015blizn\u0105\u0142 si\u0119 i nieszcz\u0119\u015bliwie upad\u0142. Nast\u0119pnie zosta\u0142 jeszcze przygnieciony przez jednego z zawodnik\u00f3w UTD. Rafa\u0142owi Mierzwie \u017cyczymy szybkiego powrotu do zdrowia. Przypomnijmy w pierwszych dw\u00f3ch tygodniach XXII sezonu by\u0142 wybierany najlepszym graczem tygodnia. W 23 minucie gry dochodzi do starcia Daniela Ko\u0142tana (SMALL BALL) z \u0141ukaszem Wielgomaszem (UTD). Zawodnik SMALL BALL usi\u0142uj\u0105c przeci\u0105\u0107 podanie, trafi\u0142 w r\u0119ce przeciwnika, sytuacja bez gwizdka s\u0119dziowskiego. W efekcie czego \u0141ukasz Wielgomasz nie wytrzymuje i wyprowadza prawy prosty, kt\u00f3ry trafia w twarz zawodnika SMALL BALL. Na boisku widzimy zamieszanie. \u0141ukasz Wielgomasz otrzymuje dyskwalifikacj\u0119 bezpo\u015bredni\u0105. Jak ju\u017c wiemy Rada Ligi MLB na wniosek kapitana SMALL BALL postanowi\u0142a rozszerzy\u0107 kar\u0119 dyskwalifikacji do ko\u0144ca XXII sezonu MLB.  Ca\u0142y mecz wygrywa\u0142a dru\u017cyna SMALL BALL, zesp\u00f3\u0142 UTD nie prowadzi\u0142 ani razu w tym spotkaniu. W zespole SMALL BALL \u0141ukasz Winiarz rzuci\u0142 15 punkt\u00f3w (EVAL +19), Wojciech Kasprzyk do\u0142o\u017cy\u0142 double \u2013 double 14 punkt\u00f3w, 13 zbi\u00f3rek (EVAL +15). Dla dru\u017cyny UTD najskuteczniej rzuca\u0142 Kari Cagri \u2013 13 punkt\u00f3w, Jaros\u0142aw St\u0119pie\u0144 opr\u00f3cz 7 punkt\u00f3w, zebra\u0142 a\u017c 19 pi\u0142ek. Spotkanie Magneticpoint.com \u2013 Team Stargard by\u0142o bardzo zaci\u0119te. Pierwsz\u0105 po\u0142ow\u0119 6 punktami wygrali zawodnicy ze Stargardu. Od 3 kwarty lepsza gra zespo\u0142u Magneticpoint.com, stopniowo uzyskuj\u0105 przewag\u0119. Jednak Team Stargard ambitnie walczy w czwartej kwarcie, po dw\u00f3ch celnych rzutach za 3 punkty doprowadzaj\u0105 do remisu. Ko\u0144cow\u0105 faz\u0119 meczu jednak lepiej rozgrywaj\u0105 gracze Magneticpoint.com, wygrywaj\u0105 spotkanie 55:48. W dru\u017cynie Magneticpoint.com kolejne double \u2013 double uzyskuje Pawe\u0142 Kownacki (22 punkty, 14 zbi\u00f3rek, EVAL +23), a Rados\u0142aw Wasiukiewicz rzuca 12 punkt\u00f3w. W zespole ze Stargardu 14 punkt\u00f3w rzuci\u0142 Tomasz Glinkowski, \u0141ukasz Kot do\u0142o\u017cy\u0142 12 punkt\u00f3w, natomiast Grzegorz Maksel uzyskuje double \u2013 double 10 punkt\u00f3w i 10 zbi\u00f3rek. Magneticpoint.com jest coraz bli\u017cej zapewnienia sobie gry w fazie play \u2013 off.  W meczu z poziomu MLB MAJOR MELBEST lepszy od ENDOO DROGMAL. Byli zdecydowanymi faworytami tego spotkania. Gracze ENDOO DROGMAL podeszli do meczu bez kompleksu. W pierwszej kwarcie zespo\u0142y nastawi\u0142y si\u0119 na seryjne zdobywanie punkt\u00f3w. Pierwsz\u0105 kwart\u0119 wygrywa MELBEST 25:17, gracze ENDOO w tej partii a\u017c trzykrotnie popisuj\u0105 si\u0119 blokami. Od drugiej kwarty nie ma w\u0105tpliwo\u015bci, kto wygra to spotkanie.  MELBEST zaczyna gra\u0107 zdecydowanie lepiej. Wynik ko\u0144cowy 86:50 na korzy\u015b\u0107 MELBESTU. Grzegorz Gajdziel rzuci\u0142 31 punkt\u00f3w (w tym 5 celnych rzut\u00f3w za 3 punkty, EVAL +26). Ka\u017cdy z zawodnik\u00f3w MELBESTU zapunktowa\u0142 w tym spotkaniu. 14 punkt\u00f3w zdoby\u0142 Grzegorz Ma\u0142ecki (EVAL+25), po 11 punkt\u00f3w dorzucili Wojtek G\u00f3recki i Marek Cwelich. Zesp\u00f3\u0142 ENDOO DROGMAL rozegra\u0142 dobre spotkanie. W ich szeregach 13 punkt\u00f3w zdoby\u0142 Przemys\u0142aw Mardosiewicz, 12 punkt\u00f3w do\u0142o\u017cy\u0142 Jakub Jaszkowski, Daniel Iwaniuk opr\u00f3cz 6 punkt\u00f3w, dorzuci\u0142 10 zbi\u00f3rek i 6 przechwyt\u00f3w (EVAL +11). Potem widzimy mecz TLS SPORT \u2013 CAN BATLORI z poziomu MLB PRETENDENT. Dru\u017cyna CAN BATLORI odnosi zas\u0142u\u017cone zwyci\u0119stwo. Jeszcze pierwsza po\u0142owa by\u0142a wyr\u00f3wnana. Pokaz si\u0142y zespo\u0142u CAN BATLORI nast\u0119puje w trzeciej kwarcie, kt\u00f3r\u0105 wygrali zdecydowanie. Gracze CAN BATLORI umiej\u0119tnie rozbijali stref\u0119 stosowan\u0105 przez zesp\u00f3\u0142 TLS SPORT. CAN BATLORI powinno walczy\u0107 o najwy\u017csze pozycje na poziomie MLB PRETENDENT. Legitymuj\u0105 si\u0119 bilansem spotka\u0144 2 \u2013 0. Dla CAN BATLORI najskuteczniej rzuca\u0142 Tomasz Ziomek 21 punkt\u00f3w, do\u0142o\u017cy\u0142 10 zbi\u00f3rek (EVAL+23). Jacek \u017baczy\u0144ski zako\u0144czy\u0142 spotkanie z 21 punktami (EVAL+19), Andrzej Masza\u0142o uzyska\u0142 19 zbi\u00f3rek oraz 10 asyst (EVAL+23). Warto odnotowa\u0107 pierwsze punkty w lidze, kt\u00f3re zdoby\u0142 14-letni Micha\u0142 Masza\u0142o. Zagra\u0142 oko\u0142o 3 minut, ale w tym czasie rzuci\u0142 4 punkty i zebra\u0142 3 pi\u0142ki. W TLS SPORT 18 punkt\u00f3w rzuci\u0142 Piotr Ko\u0144ciak (EVAL+10), Mateusz Krzysztanowicz do\u0142o\u017cy\u0142 17 punkt\u00f3w i 12 zbi\u00f3rek (EVAL+16), Krzysztof Kuczy\u0144ski zdoby\u0142 11 punkt\u00f3w. Ostatnie spotkanie w sobotni wiecz\u00f3r rozegra\u0142y zespo\u0142y AKTIVONSPORT i Monta\u017c Anten. Trzecie zwyci\u0119stwo w tym sezonie odnosi Monta\u017c Anten. Zesp\u00f3\u0142 ten prowadzi\u0142 przez prawie ca\u0142e spotkanie. Przewa\u017cnie utrzymywali kilkupunktow\u0105 przewag\u0119 nad swoim rywalami. Gracze Monta\u017cu Anten zdecydowanie lepiej rzucali z pola pomalowanego \u2013 wygrali w tym elemencie 34:16. Do zespo\u0142u Monta\u017cu Anten po kilku sezonach przerwy powr\u00f3ci\u0142 Patryk Uleryk. B\u0119dzie jednym z lider\u00f3w w Monta\u017cu Anten. Zawodnicy AKTIVONSPORT w tym spotkaniu mieli bardzo dobr\u0105 skuteczno\u015b\u0107 w rzutach za 3 punkty (trafili 10 na 18 oddanych). Mimo takiej skuteczno\u015bci w rzutach z dystansu, nie byli w stanie odrobi\u0107 strat punktowych w tym spotkaniu. W zespole Monta\u017cu Anten wyr\u00f3\u017cnili si\u0119: Patryk Uleryk (18 punkt\u00f3w, 12 zbi\u00f3rek, EVAL +19), Grzegorz Kujawski (18 punkt\u00f3w, EVAL +16), Jerzy Trybi\u0144ski (15 punkt\u00f3w, 10 zbi\u00f3rek, EVAL +25). Dla AKTIVONSPORT najwi\u0119cej 19 punkt\u00f3w rzuci\u0142 Andrzej Kanigowski (EVAL+13), 14 punkt\u00f3w do\u0142o\u017cy\u0142 Arkadiusz Majewski (EVAL+12). Krzysztof Trybuchowski rzuci\u0142 7 punkt\u00f3w i zebra\u0142 11 pi\u0142ek.\n\nPierwsze niedzielne spotkanie zostaje wygrane przez Sp\u00f3jni\u0119 Stargard. W pokonanym polu zostawili P\u0119dz\u0105cych po browar. Bart\u0142omiej G\u00f3rzy\u0144ski rozegra\u0142 znakomite zawody, zdoby\u0142 39 punkt\u00f3w (EVAL+35). Zawodnik Sp\u00f3jni trafi\u0142 10/21 rzut\u00f3w za 3 punkty. By\u0142 blisko poprawienia rekordu ligi MLB w celnych rzutach zza \u0142uku w jednym spotkaniu. Gracze Sp\u00f3jni Stargard prowadzili niemal przez ca\u0142e spotkanie. Wygrali w pe\u0142ni zas\u0142u\u017cenie. Z pewno\u015bci\u0105 zdecydowa\u0142a skuteczno\u015b\u0107 w rzutach za 3 punkty. Zawodnicy Sp\u00f3jni Stargard trafili 12 rzut\u00f3w na 32 oddane (38% skuteczno\u015bci), natomiast gracze P\u0119dz\u0105cych po browar trafili tylko 2 rzuty na 32 oddane (6% skuteczno\u015bci). W Sp\u00f3jni Stargard opr\u00f3cz Bar\u0142omieja G\u00f3rzy\u0144skiego wyr\u00f3\u017cni\u0142 si\u0119 Konrad Mucha (12 punkt\u00f3w, 4 zbi\u00f3rki, 6 asyst). Dla P\u0119dz\u0105cych po browar 22 punkty zdoby\u0142 Andrzej Kara\u015b, zebra\u0142 17 pi\u0142ek (EVAL +32). Piotr Matusiak do\u0142o\u017cy\u0142 10 punkt\u00f3w, ale w tym spotkaniu trafi\u0142 tylko 2/18 rzut\u00f3w za 3 punkty.  W pojedynku z poziomu MLB MAJOR zwyci\u0119\u017caj\u0105 Pantery z Gryfina. Wygrywaj\u0105 spotkanie z FASOLKAMI. Tylko pierwsza kwarta by\u0142a wyr\u00f3wnana, gracze Panter spokojnie si\u0119 rozkr\u0119cali. W drugiej kwarcie uzyskali przewag\u0119. Prawdziwy pokaz si\u0142y dali w drugiej po\u0142owie, kt\u00f3r\u0105 wygrali 39 punktami. Gracze Panter w ca\u0142ym spotkaniu uzyskali wysoki zespo\u0142owy EVAL na poziomie +114. Zagrali bardzo zespo\u0142owo \u015bwiadczy o tym liczba asyst \u2013 31. FASOLKI zagra\u0142y tylko w 5 osobowym sk\u0142adzie, z pewno\u015bci\u0105 w drugiej po\u0142owie brakowa\u0142o im ju\u017c troch\u0119 si\u0142. Niemniej starali si\u0119 ambitnie walczy\u0107 o jak najlepszy wynik. Dla dru\u017cyny GRYFPANTHERS 27 punkt\u00f3w rzuci\u0142 Filip Starosta, do\u0142o\u017cy\u0142 do tego 6 zbi\u00f3rek, 5 asyst oraz 7 przechwyt\u00f3w (EVAL+27). Marcin Nowaczyk zako\u0144czy\u0142 zawody z 25 punktami na koncie, 5 zbi\u00f3rek, 6 asyst ((EVAL+28). Marcin Kowalski zako\u0144czy\u0142 zawody z double \u2013 double (12 punkt\u00f3w, 14 zbi\u00f3rek). Dla FASOLEK najwi\u0119cej 18 punkt\u00f3w rzuci\u0142 Adam Ja\u017cd\u017cewski, do tego zebra\u0142 10 pi\u0142ek (EVAL+17). Dobre zawody rozegra\u0142 \u0141ukasz \u0141owkiet (11 punkt\u00f3w, 7 asyst, 3 przechwyty, 2 bloki , EVAL +16). MAYLAND odnosi zdecydowane zwyci\u0119stwo nad P\u0119dz\u0105cymi po browar. Wynik ko\u0144cowy 101:53 m\u00f3wi sam za siebie. Gracze MAYLAND zagrali na bardzo wysokiej skuteczno\u015bci. Za 2 punkty trafiali z 61% skuteczno\u015bci\u0105, za 3 punkty mieli 33 % skuteczno\u015bci. Je\u017celi do tego dodamy, \u017ce mieli ponad 20 zbi\u00f3rek wi\u0119cej od swoich przeciwnik\u00f3w to wynik tego spotkanie nie m\u00f3g\u0142 by\u0107 inny. Tutaj akurat nie sprawdzi\u0142o si\u0119 typowanie z zapowiedzi kolejki, gdzie przewidywali\u015bmy wyr\u00f3wnane spotkanie. W MAYLAND udanie zadebiutowa\u0142 Mariusz Bo\u0144czak, kt\u00f3ra wr\u00f3ci\u0142 do tego zespo\u0142u po kilku sezonach przerwy. Opr\u00f3cz 14 punkt\u00f3w, zebra\u0142 13 pi\u0142ek, rozgra\u0142 8 asyst (EVAL+28). Marek Cieci\u00f3ra rzuci\u0142 a\u017c 35 punkt\u00f3w (EVAL+28), Piotr Gertruda opr\u00f3cz 16 rzuconych punkt\u00f3w, rozda\u0142 9 asyst (EVAL+23). Dobrze koleg\u00f3w uzupe\u0142niali Micha\u0142 Madej, Krzysztof Gibert, Daniel Pi\u0119kosz. Pod koniec spotkania po celnym rzucie Daniela Pi\u0119kosza pad\u0142 100 punkt dla MAYLAND w tym spotkaniu. P\u0119dz\u0105cym po browar ten mecz nie wyszed\u0142. Andrzej Kara\u015b zdoby\u0142 20 punkt\u00f3w (EVAL+25), Maciej Matusiak rzuci\u0142 14 punkt\u00f3w. Je\u017celi P\u0119dz\u0105cy po browar chc\u0105 si\u0119 utrzyma\u0107 na poziomie MLB PRETENDENT musz\u0105 w kolejnych spotkaniach odnosi\u0107 zwyci\u0119stwa. ",
    "image": "http://www.miastobasketu.com//gfx/zdjeciaglowne/2018.04.06%20MLB%20(9).jpg",
    "comments": []
}
